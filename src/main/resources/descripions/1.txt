Techniki restytuowania scenerii 3D na podstawie pomiarów laserowych oraz z wykorzystaniem oświetlenia scenerii polem strukturyzowanym są najważniejszym narzędziem w projektowaniu i modelowaniu wirtualnej rzeczywistości. Liczne zastosowania w inżynierii, medycynie, lotnictwie, wojskowości, technikach cyfrowych produkcji filmowych oraz  reklamie (modelowanie grafiki fotorealistycznej i jej animacja) to tylko wybrane przykłady licznych zastosowań tychże metod. Rozbudowana w aktualnej wersji postać stanowiska badawczego umożliwia rozwijanie metod i technik pomiarowych oraz algorytmów konstruujących scenerię 3D. Pomysłodawcy projektu są przekonani (potwierdzeniem są prowadzone wcześniej prace badawcze i liczne publikacje w tej tematyce) o możliwości opracowania metody pozwalającej na restytuowanie scenerii 3D w czasie rzeczywistym co byłoby bardzo ważnym osiągnięciem w skali światowej. Proponowane stanowisko badawcze łączy w swoich zadaniach badawczych funkcje skanera, kamery do ultraszybkich pomiarów, pakietu do przetwarzania obrazów 3D Soft Image. W skład stanowiska wchodzą: • Skaner Focus 3Ds
• Pojemnik do transportu i przenoszenia skanera
• Statyw oraz kule referencyjne
• Dedykowana jednostka sterująca
• Oprogramowanie i biblioteki SDK